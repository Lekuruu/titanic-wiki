# Zasady

Witamy na Titanic! Zanim zaczniesz, prosimy o zapoznanie się z zasadami, aby Twoje doświadczenie było bezpieczne i przyjemne.

## Zasady społeczności

1. **Każdy użytkownik może mieć tylko *jedno* konto!** Jedyny wyjątek to konta botów lub inne projekty, ale musisz najpierw poinformować administrację, abyśmy mogli to zatwierdzić. Jeśli nie masz dostępu do swojego maila albo zapomniałeś hasła, otwórz zgłoszenie na serwerze [Discord](https://discord.gg/qryYG2C5nc) lub napisz e-mail do [wsparcia](mailto:support@titanic.sh).

2. **Graj fair.** Używanie jakichkolwiek zewnętrznych narzędzi dających nieuczciwą przewagę skończy się blokadą konta. Dotyczy to m.in. makr, cheat engine, programów aim-assist, timewarp i podobnych. Wykorzystywanie bugów lub niezamierzonego działania klienta również jest zabronione. Jeśli zauważysz podejrzane zachowanie, zgłoś to na serwerze [Discord](https://discord.gg/qryYG2C5nc) lub przez [e-mail wsparcia](mailto:support@titanic.sh).

3. **Bądź miły dla innych.**  Hejt, rasizm czy prowokacje nie mają tu miejsca! Titanic to serwer o klikaniu kółek, łapaniu owoców, graniu na bębnach i udawaniu Cookieziego na starych mapach – a nie o byciu niemiłym dla innych.

4. **Zero treści NSFW/18+.** Treści związane z narkotykami czy tematyką seksualną nie są tu mile widziane.

5. **Podszywanie się pod innych** jest surowo zabronione. Próby udawania kogoś w celu oszukania lub zaszkodzenia skończą się natychmiastową blokadą konta. Tak, to znaczy, że nazywanie się „BTMC” i reklamowanie swojego krypto-scamu też odpada.

6. **Zmodyfikowane klienty osu!** są dozwolone na Titanic, ale muszą być wcześniej zatwierdzone przez administrację. Próba obejścia tego wymogu skończy się blokadą konta.

7. **Celowe nadużycia serwera.** Próby przeciążenia, DDoS czy inne ataki na serwery Titanic są zabronione i skończą się blokadą konta konta.

8. **Niechciane reklamy** są zakazane. Każda treść promocyjna musi być wcześniej zatwierdzona przez członka administracji. Złamanie tej zasady może skończyć się uciszeniem konta.

9. **Wycieki kodu źródłowego.** Wzmianki, udostępnianie czy pokazywanie wyciekniętego kodu źródłowego osu! są zabronione. To tylko niepotrzebna robota dla peppy’ego.

10. **Minimalny wiek.** Każdy użytkownik musi mieć co najmniej 13 lat, aby dołączyć do Titanic. Konta osób młodszych będą banowane do czasu potwierdzenia wieku.

11. **Używaj zdrowego rozsądku.** Administracja ma prawo podejmować decyzje według własnego uznania.

## Zasady czatu w grze

1. **Szanuj innych na kanale.** Unikaj floodowania i spamu. Zajmowanie połowy ekranu samemu jest irytujące, więc postaraj się tego nie robić.

2. **Nie komentuj osób, które dostały wyciszenie lub blokadą konta.** To sprawa między nimi a administracją.

3. **Nie nękaj użytkowników po zablokowaniu.** Jeśli ktoś Cię zablokował, to znaczy, że nie chce z Tobą rozmawiać. Próby obejścia blokady – zwłaszcza w celu trollowania, prowokowania czy nękania – są poważnym naruszeniem zasad i skończą się uciszeniem lub inną karą. Jeśli ktoś Cię nęka albo grozi Twojemu bezpieczeństwu, otwórz zgłoszenie na serwerze [Discord](https://discord.gg/qryYG2C5nc) lub napisz e-mail do [wsparcia](mailto:support@titanic.sh).

## Zasady forum

1. **Spamowanie wieloma postami w jednym wątku jest zabronione.** Nie pisz kilku wiadomości pod rząd ani nie zalewaj wątku zbędnymi treściami. Jeśli chcesz coś dodać – użyj przycisku edycji. Nadmierne spamowanie psuje dyskusję i może skończyć się usunięciem postów lub karą.

2. **Nie odkopuj starych wątków (starszych niż 3 miesiące).** Dotyczy to działów *General Discussion* i *Off-Topic*. Ożywianie starych tematów bez wniesienia czegoś nowego tylko miesza i utrudnia dyskusję. Jeśli temat jest nadal aktualny – załóż nowy wątek. Powtarzające się necro-posty skończą się ostrzeżeniem użytkownika, a w przypadku dalszego łamania zasady – uciszeniem użytkownika.

## Zgłaszanie naruszeń / Kontakt z supportem

Istnieją 2 główne sposoby zgłaszania naruszeń do administracji:

- Otworzenie zgłoszenia na serwerze [Discord](https://discord.gg/qryYG2C5nc)  
- Napisanie maila na [support@titanic.sh](mailto:support@titanic.sh)
